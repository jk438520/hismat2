
# Wykład 06: 6.04.22 - Rygoryzacja analizy i fizyka matematyczna w XIX wieku

Tagi: elektryczność, termodynamika, Fourier, szeregi Fouriera, Cauchy, Weierstrass, Bolzano, Gauss, Abel, patologiczne funkcje \
Rozwój mechaniki, nauki o elektryczności oraz nauki o cieple daje podwalimy do rozwoju fizyki matematycznej.


## Mechanika
Mechanika to najbardziej rozwinięty matematycznie kawałek fizyki – ojcowie: Euler, d’Alembert, Lagrange, Laplace. Laplace jest szczególnie ważny, zawdzięczamy mu **teorię potencjału** (opisanie oddziaływań natychmiastowych jako funkcji potencjału – możliwość badania metodami matematycznymi zjawisk fizycznych). Fizyka końca XVIII wieku to fizyka oddziaływań natychmiastowych (siły magnetyczne, grawitacyjne).
## Nauka o elektryczności
Dziedzina fizyka, do której jednak w tamtym okresie brakowało matematycznego aparatu. Mamy tutaj wielku eksperymentatorów, szczególnie **Beniamina Franklina**, Galvaniego, Volta, Coulomba (odkrył że siły z jakimi oddziaływują ze sobą ładunki oddziaływują jak 1/r^2 – tak jak siły grawitacyjne – mechanika ruchu ciał niebieskich umożliwiła rozwój sił elektrostatycznych), rezutat Coulomba otrzymany za pomocą **wagi skręceń** był sceptycznie odebrany, gdyż waga była narzędziem nowym i nieprzetestowanym, przez co nie zdobyło jego doświadczenie powszechnego uznania.
## Nauka o cieple
*Czym jest ciepło?*, tłumaczono teorią cieplika, czyli fuluidu, który wypełniał materię i mógł przepływać swobodnie i bez tarcia z jednego ciała do drugiego, **Lavoisier**  uważał cieplik za jeden z pierwiastków. Teoria cieplika pozwalała wyjaśniać niektóre eksperymenty, np. mieszanie cieczy o różnych temperaturach i przewidywanie temperatury wynikowej, rozszerzalność cieplna była tłumaczona zwiększonym ciśnieniem cieplika. Ważne rozróżnienie między ciepłem i temperaturą – **Black**  zauważył że ta sama ilość ciepła dostarczona do różnych materiałów może skutować różną temperaturą końcową. Doskonalono metody i skale pomiarów (**Newton** – skala temperaturowa, **Farenheit, Reaumur, Celsius, Romer)**.
## Józef Fourier
Syn krawca, od młodości uzdolniony matematycznie, zaangażował się w komitet rewolucyjny i ledwo przeżył, od 1794r. Studiował **Lagrange’a i Laplace’a**, związał się politycznie z Napoleonem, brał udział w podboju Egiptu, gdzie prowadził wykopaliska archeologiczne. Napisał fundamentalne dzieło o rozchodzeniu się ciepła w ciałach stałych – próbował opublikować swoją pracę, ale spokało się to z krytyką matematycznego środowiska, zarzucano nieścisłość, nietrzymanie się obowiązującego stylu – przeredagowywał i ostatecznie opublikował **traktat o analitycznej teorii ciepła**, którego powyższa praca jest jądrem. Korzystając z prawa stygnięcia Newtona wyprowadził równanie, które opisuje zmiany temperatury w cienkim pręcie (przewodzącym ciepło), przy założeniu że końce pręta są stale chłodzone (w doświadczeniach końce zanurzał w wiadrach z lodem), równanie jest znane jako **równanie przewodnictwa ciepła**. Zaproponował szukanie rozwiązań będących iloczynem funkcji położenia i funkcji temperatury METODA FOURIERA (pomysł **Bernoulliego**  dotyczący drgającej struny), ważną cechą jest to, że znalezienie jednego rozwiązania, to każda kombinacja liniowa rozwiązań jest również rozwiązaniem równania – **superpozycja**. Teoria rozwiązywania równania napędza matematykę.
## Szeregi Fouriera
Każdą funkcję o okresie 2pi można przedstawić jako szereg Fouriera (lekka modyfikacja w stosunku do wcześniejszego podejścia – jeśli końce pręta nie są chłodzone pojawia się czynnik z cosinusem). Ważna nowa klasa szeregów, wcześniej zajmowano się szeregami potęgowymi. Nowe pytania: Czy są zbieżne? Do czego są zbieżne? Czy suma szeregu jest równa rozwijanej funkcji?  Wybitni matematycy – **Poisson** i **Cauchy**  przedstawili fałszywe dowody zbieżności szergów Fouriera dla przyzwoitych funkcji. W 1826r. **Niels Abel**  zauważył, że pewnien szereg sinusów jest szeregiem zbieżnym do funkcji nieciągłej – duże zaskoczenie. W 1829r. Powjawił się pierwszy porządny rezultat, **Dirichlet**  udowodnił zbieżność szeregów Fouriera dla funkcji kawałkami monotonicznych (dla funkcji ciągłych szereg fouriera dąży nawet do pierwotnej funkcji, dla nieciągłych może nie jest zbieżna do pierowtnej funkcji, ale wiadomo do czego zbiega). Wybitni matematycy włożyli dużo pracy w poszukiwaniu dowodu, że każdą funkcję ciągłą da się przestawić jako szereg Fouriera (zbieżnego do tej funkcji). W 1873r. du Bois-Reymond  przedstawił funkcję ciągłą, której szereg Fouriera jest rozbieżny w wielu punktach – zadziwiający wynik!
## Życiorysy Cauchy'ego oraz Weierstrassa
Rygoryzacja analizy  – proces uściślania analizy matematycznej. Dwóch bohaterów: **Cauchy**  (wczesne dzieciństwo przypadło na rewolucję francuską – strach i bieda. Rodzina blisko zaprzyjaźniona z **Laplacem  i Lagrangem**, przez co zauważono zdolności Cauchyego, studia językowe, gdzie uczono się łaciny i greki, potem politechnika. Po latach nauki zaczął pracę jako inżynier, jego ostentacyjna religijność nie ułatwiała mu życia, cały czas marzył o karierze uniwersyteckiej, jednak nie chciano mu dać pozycji ze względu na to, że był trudnym człowiekiem. Dopiero w 1815r. Dostaje pierwsze posady i zaczyna pisać podręczniki: Cours d’Analyse 1821, Lesons suz le calcul differentiel 1829, kurs analizy i wykłady z rachunku różniczkowego dla jego studentów. Cauchy po 1830r., po rewolucji, wyjeżdża z Paryża bez możliwości powrotu, gdyż nie był wierny nowemu reżimowi. Skonfiskowano majątek paryski, wyjeżdża do Turynu, a potem do Pragi, gdzie uczy wnuka Karola X. Po 1838r. Wraca do Paryża, ale odmawia złożenia przysięgi wierności reżimowi, dopiero po upadku reżimu odzyskuje posadę. Płodny matematyk, tłuste tomy.). Drugim bohaterem był **Weierstrass**  (urodził się w Westfalii w 1815r, zmarł w 1897r. W Berlinie. Był synem pruskiego urzędnika, który był poborcom podatkowym, więc młody Carl jeździł z nim. Gimnazjum zaczął w Paderborn i matematycznie był zasadniczo samoukiem. Studia zaczął na prowincjonalnej uczelni, wybrał to miejsce, gdyż uczył tam **Charles Gudermann**, który zapisał się w historii matematyki jako opiekun **Weierstrassa**. Po ukończeniu studiów Weierstrass pracował przez 6 lat jako nauczyciel w gimnazjum w Wałczu i nudził się, uczył wszystkiego np. historii, biologii, geografii, matematyki. W 1848r. Zaczął wysyłać prace matematyczne, dopiero w 1854r. Opublikował pracę o funkcjach hipergeometrycznych, za co uniwersyetet w Królewcu zaoferował mu honorowy doktorat, wiele uniwersytetów zabiegało o niego (Wrocławski). W 1855r. Pojechał na konferencję w Austrii, gdzie zaoferowano mu zatrudnienie w dowolnym uniwersytecie w Austrii. Z tego wszystkiego przyjął ofertę zatrudnienia w Berlińskim Uniwersytecie. Prowadził 16 razy dwuletni cykl wykładów w Berlinie na temat aktualniej wiedzy matematycznej).
## Przełomowość pracy Cauchy'ego
Wykład Cauchyego w *Cours d’Analyse* zawierał ścisłe definicje i pojęcia:

 1. funkcji – nie wyrażenie analityczne, a reguła przypisująca wartość funkcji dla argumentów, podstawowy aspekt analizy matematycznej. Dla Eulera była wyrażeniem analitycznym.
 2. granicy (ciągu, funkcji)
 3. ciągłości funkcji – u Cauchyego nie jest dobrze rozdzielona ciągłość funkcji w punkcie i ciągłość funkcji w okolicy punktu.
 4. zbieżności szeregu – zakaz mówienia o sumach szeregów rozbieżnych. Ukrócienie manipulacji na szeregach formalnych.
 5. całki – poprzez sumy całkowe / pole pod wykresem, od Lebiniza, przez Bernoullich i Eulera całka to była funkcja pierwotna, Cauchy stwierdził że całka nie powinna być defniowana przez funkcję pierwotną, bo zajmowano się funkcjami o których nie wiadziano czy owa instniała.
 6.  pochodnej – granica ilorazu różnicowego

W wykładzie obecne były jednak niedostatki:

 - problemy z rozróżnieniem zbieżności punktowej i jednostajnej: „suma szeregu funkcji ciągłych jest funkcją ciągłą”, Cauchy nie rozumiał bo nie działało
 - brak pojęcia / intuicji zupełności liczb rzeczywistych.
 - Ciągi Cauchyego – dalekie wyrazy są bardzo blisko siebie, teraz używamy go do zdefiniowania własności zbioru nazywanej zupełnością (każdy ciąg Cauchyego zawarty w zbiorze jest zbieżny).

 ## Weierstrass
 

 - Pojęcie jednostajnej zbieżności – poprawiony błąd Cauchy’ego.
 - Ścisłe dowody, formalizm epsilon-delta,u Cauchy’ego pojawiają się tylko w łatwiejszych dowodów, u Weierstrassa pojawiają się wszędzie.
 - Rozróżnienie pomiędzy supremum i maksimum (wcześniej zauważono, że może być supremum a brak maksimum) – brak wyraźnego rozróżnia był źródłem wielu konfuzji.
 - Twierdzenie Bolzano-Weierstrassa – z każdego ciągu ograniczonego liczb rzeczywistych można wybrać podciąg zbieżny.
 - Pierwsze konstrukcje liczb rzeczywistych z wymiernych – zupełność. Liczba rzeczywista jako granica ciągu liczb wymiernych.
 - Wielki wkład w teorię funkcji analitycznych, badanie funkcji zmiennej zespolonej, która da się przedstawić jako szeregi zmiennej zespolonej.
 - Berlin jako wiodący ośrodek matematyczny.

Weierstrass nie spisywał swoich wykładów – dlatego brak tytułów. Wszystko zawdzięczamy studentom. Razem z **Dirichletem**, **Kummerem** sprawili, że Berlin stał się centrum świata matematycznego.

## Bolzano
Ksiądz katolicki, który studiując teologię, przyogotwał zamiast doktoratu z teologii, doktorat z matematyki. Przyjęto go na wakat w wydziale filozofii, chciano zatrudnić dwóch matematyków, a stanowisko było tylko jedno. Był prawie socjalistą. Został skazany na areszt domowy, został uznany za heretyka, został posadzony przed sądem kościelnym, lata 1819 – 1841 spędził w areszcie, potem na wygnaniu poza Pragą i był obłożony pełną cenzurą.

1. Postawił sobie jako zadanie usunięcie _„nieskończenie małych”_
2. Twierdzenie o wartościach pośrednich (o własności Darboux)
 1. Twierdzenie Bolzano-Weiestrassa (w papierach które po nim znaleziono)
 3. Znaleziono również klarownie opisane ciągi Cauchy’ego i dowód ich zbieżności
 4. Przykład funkcji ciągłej nigdzie nieróżniczkowalnej – pierwszy przykład jednak zawdzięczamy Weierstrassowi
 5. Zbiór nieskończony jest równoliczny ze swoim właściwym podzbiorem, co jest charakteryzacją zbiorów nieskończonych, mimo że w logice matematycznej jest uważana za dzieło Cantora.

## Gauss
Nazwany „księciem matematyków”. Publikował tylko gotowe rezultaty, więc mało, w listach Gaussa widać, że zdawał sobie sprawę z niedostatków analizy (nieprecyzyjne definicje, nieskończenie małe) i wiedział jak to naprawić. Zawdzięczamy mu porządne definicje granic górnych i granic dolnych.

## Abel
Żył krótko (27 lat), więc ma mały wpływ na rozwój analizy. Pochodził z biednej rodziny z biednej Norwegii.

 1. Wytknął i poprawił część błędów Cauchy’ego – podczas czytania jego kursów analizy (przede wszystkim zbieżność szeregów)
 2. Udowodnił, że wcześniej wspomniana suma sinusów jest zbieżny do funkcji nieciągłych
 3. Seria twierdzeń o szeregach potęgowych zmiennej zespolonej, kryteria i twierdzenia Abela
 

 ## Patologiczne funkcje
Motor rygoryzacji analizy.

 1. **Cauchy**  (kurs analizy) – funkcja nieskończenie wiele razy różniczkowalna, lecz jest nieanalityczna (nie daje się rozwinąć do szeregu Taylora ; jej szereg Taylora nie jest zbieżny do niej)
 2. **Dirichlet**  pokazał przykład funkcji niecałkowalnej (nawet w sensie Cauchy’ego!). (1 dla wymiernych, 0 dla niewymiernych)
 3. **Riemann**  (uściślenie podejścia Cauchyego do całki), funkcja całkowalna (w sensie Riemanna), mająca w każdym przedziale nieskończenie wiele nieciągłości.
 4. **du Bois-Reymond**  podał przykład funkcji ciągłej, której szereg Fouriera jest rozbieżny we wszystkich punktach wymiernych (SZOK!)
 5. **Weierstrassa**  przkład funkcji ciągłej nigdzie nieróżniczkowalnej.

Wynika to z rozszerzenia pojęcia funkcji – stare narzędzia nie dają satysfakcjonujących wyników. Historia uściślania analizy się tak nie skończyła, niektóre problemy znalazły rozwiązanie dopiero w całce Lebesgue’a.

## Rozwój fizyki matematycznej
Trzy nazwiska związane z twierdzeniami, które zmieniają całkę po pewnym zbiorze na całkę po zbiorze mniej wymiarowym.

 1. **Green**  (Do 40. roku życia hobbistycznie zajmował się matematyką, w wieku 41 lat poszedł na uniwersytet w Cambridge) 1828: jak wyznaczyć rozkład ładunku na przewodzącej powierzchni w znanym polu eleketrycznym? Napisał traktat o metodach wyznaczania rozkładu ładunku, gdzie są zawarte trzy wzory –  **toższamości Greena**, oraz **metoda** **funkcji Greena**, która jest używana do rozwiązywania równań różniczkowych.
 2. **Gauss**  1840: strumień pola elektrycznego przez zamkniętą powierzchnę jest proporcjonalny do zawartego w niej ładunku (tw. Gaussa o dywergencji; Ostrogradski 1826: to samo twierdzenie w ogólniejszej postaci z kompletniejszym dowodem, przedstawił pracę o tym, ale nie została zauważona).
 3. **twierdzenie Stokesa**: strumień rotacji pola przez powierzchnię ograniczoną krzywą jest równy krążeniu pola wzdłuż tej krzywej (całkujemy jedną  funkcję po krzywej i wynik jest równy innej funkcji po powierzchni ograniczonej tą krzywą) – to twierdzeniem było zadaniem na konkursie (Stokes go nie wymyślił, Thomson (lord Kelvin) został poproszony o wymyślenie zadania, całą sytuację opisał później Maxwell).
## Elektryczność i magnetyzm
Do 1820r. Nic wielkiego się nie dzieje w tym zakresie, prowadzone są doświadczenia na temat prędkością
przepływu prądu. W (annus mirabilis) 1820r. Dzieją się rzeczy przełomowe:
 4. wrzesień – **Ampere**  wyjaśnia doświadczenie Oersteda, nowa teoria.
 5. październik – prawo **Biota-Savarta**, które ilościowo opisuje doświadczenie Oersteda (wartości).
 6. listopad – cewki z prądem są elektromagnesami, ich rdzenie żelazne ulegają namagnesowaniu (**Amper** tłumaczy dlaczego cewka jest elektromagnesem, **Arago** i **Davy**  obserwują, że rdzenie się magnesują)
 7. **następne kilkanaście lat**: indukcja elektromagnetyczna (Faraday), samoindukcja (Lenz), idea pola elektromagnetycznego i linie sił (Faraday)
## Brak analizy wektorowej
Wielkim problemem był brak rozwiniętej analizy wektorowej. Pod koniec XVIIIw. Zaczęła się rozwijać analiza zespolona. W XIXw. Pojawiają się wzory Cauchy-Riemanna, wzór Cauchy’ego i systematyczna teoria całek po konturach oraz geometryczna intepretacja liczb zespolonych (Argand, Gauss). W latach 30,40,50 – „szkoła fracunsuka analizy zespolonej”. W latach 50-60 Riemann wiąże analizę zespoloną z metodami teorii potencjału, analiza zespolona wielu zmiennych, metody algebraiczne. Lata 40 i później – kwaterniony jako sposób liczenia na przestrzeni 4-wymiarowej (Hamilton). Dopiero pod koniec XIXw., po publikacji praw Maxwella Gibbs i Heanside zapisali prawa Maxwella w notacji wektorowej.
## Fizyka ciepła (Termodynamika)
Wstęp do współczesniej statystyki i teorii informacji.
 1. lata 20. - Carnot tworzy maszyny cieplne
 2. lata 40. - zasada zachowania energii (**Joule, Mayer, Helmholz**)
 3. lata 50. - II zasada termodynamiki (**Clausius, W. Thomson**) – procesy w termodynamice są jednokierunkowe w izolowanym układzie
 4. lata 60.-70. - początki fizyki statystycznej: entropia (**Clausius**), potencjały termodynamiczne (**Gibbs**)
 5. lata 70. - **Boltzmann**: mechanika statystyczna – powiązanie mechaniki cząsteczek gazu z obserwowanymi wielkościami makroskopowymi, takimi jak temperatura i ciśnienie.

